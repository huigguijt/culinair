---
date: 2020-05-09
title: Zalm brandal
categories:
  - Vis
  - Barbecue

featured_image: https://raw.githubusercontent.com/wortell/culinair/master/fotos/moinkballs/_MG_9945.jpg
recipe:
  servings: 6 personen
  prep: 30 minuten
  cook: 45 minuten
  ingredients_markdown: |-
    * 250 ml kippenbouillon
    * 100 ml sojasaus
    * 1 eetlepel sesamolie
    * 1 eetlepel bruine suiker
    * 1 eetlepel sambal brandal
    * 4 tenen knoflook geperst
    * 4 cm gember geperst
    * 1 chilipeper fijngesneden
    * rookhout (ceder of eiken)
    * Een zalmzijde van ruim 1 kg

    directions_markdown: |-
    1. Kook de bouillon, sojasaus en sesamolie samen met de suiker, sambal, knoflook, gember en chilipeper in tot het begint in te dikken.
    2. Marineer de zalm met de helft van de saus en geef het een uur de tijd om in te trekken. Laat hem buiten de koelkast om op kamertemperatuur te komen maar dek het goed af.
    Hou de andere helft van de saus apart.
    3. Stook ondertussen de barbecue op tot een temperatuur van 180 °C.
    4. Leg de zalm zo ver mogelijk van de kolen af op het rooster en voeg rookhout toe. Gebuik een grillmat om te voorkomen dat hij aan het hete rooster vastkleeft.
    5. Laat de zalm in ca. drie kwartier garen tot een kerntemperatuur van 50 °C. Bestrijk hem de laatste 20 minuten regelmatig met het restant van de saus om te voorkomen dat hij uitdroogt. Let wel op dat de temperatuur in de barbecue niet stijgt omdat de vis dan eiwitten uit gaat scheiden.
    6. Geef de zalm nog een laatste laag saus en haal hem er voorzichtig van af.
---
Deze zalm is vernoemd naar een pittige sambal, sambal brandal. Samen met de chilipeper en de saus komt hij helemaal tot leven! Laat je niet afschrikken door de pittige marinade, het eindresultaat wordt buitengewoon smakelijk.

Neem vooral de tijd bij het bereiden. Hoe rustiger hij opwarmt, hoe zachter de vis op het einde is. Ook kan de rook dan beter zijn werk doen.
De marinade levert wel een hoop geklieder op dus maak gebruik van een lekbak onder het rooster.




Wijntip: Een witte muskaatwijn gaat hier goed bij
